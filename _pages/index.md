---
layout: page
title: Rails-ohjelmointia lukiolaisille
permalink: /
order: 0
---

### Mikä on serveri? Voinko koodata itse serverin? Miten nettisivusta saadaan hieno? Miten saan sivut "nettiin"?

Tällä kurssilla opettelemme web-ohjelmoinnin perusteita. Etukäteen ei
tarvitse osata mitään. Aluksi opetellaan aivan perusasioita: mikä on
tietokoneen ja selaimen rooli webissä, mitä ovat HTTP-pyyntö ja
tietokanta.

Alun jälkeen siirrymme koodaamaan Ruby -ohjelmointikielellä ja Ruby On
Rails -kirjastolla. Ruby on yksi maailman käytetyimmistä
web-ohjelmointikielistä. Tehdään ohjetta seuraten
käyttäjätunnussysteemi salasanoilla ja opetellaan sivujen
tyylitystä. Opitaan myös miten olioita käytetään Rails-ohjelmoinnissa
tietokantaan tallettamisessa. Materiaalin tekstien välissä on
koodaustehtäviä.

Perusteiden jälkeen on mielenkiintoisten juttujen vuoro,
sillä 5. osassa tehdään aiemman koodin päälle **viestisofta.**

Materiaalin tekijä on Pihla Toivanen avustajinaan Jesper Hjorth ja
Matti Nelimarkka. Kurssi pidetään ensimmäisen kerran Päivölän
matematiikkalinjalla kesällä 2016.
